<!DOCTYPE html>
<html lang = "th">
<head>
  <meta charset="utf-8"> 
  <title>news1</title>
</head>
<body>
<h1>พิธีลงนาม “การส่งเสริมการใช้พลังงานทดแทนและการอนุรักษ์พลังงาน”</h1>
<div id="side">
<img src="images/news2content.jpg" alt="" width="520" height="160"/ ><br>
</div>

<div id="content">
<p>
พลเรือเอกสุวรรณ  ตัณสุวรรณรัตน์ ผู้อำนวยการสำนักงานกิจการพิเศษ ให้เกียรติมาเป็นประธานในพิธีเปิดงานอบรมการส่งเสริมการใช้พลังงานทดแทนและการอนุรักษ์พลังงาน 
และในโอกาสนี้ รศ.คณดิถ เจษฎ์พัฒนานนท์ รองคณบดีฝ่ายบริการวิชาการและองค์กรสัมพันธ์ ร่วมกล่าวต้อนรับ เมื่อวันที่ 26 ตุลาคม 2557 
ณ ห้องประชุมภาควิชาวิศวกรรมโยธา คณะวิศวกรรมศาสตร์ ม.อ. โดยภายในงานมีพิธีลงนามความร่วมมือ 
ในการศึกษาวิจัยโครงการจัดตั้งศูนย์การเรียนรู้เศรษฐกิจพอเพียงด้านการส่งเสริมการใช้พลังงานทดแทนและการอนุรักษ์พลังงาน 
ระหว่าง สำนักงานกิจการพิเศษ กรมราชองครักษ์ คณะทำงานโครงการอันเนื่องมาจากพระราชดำริฯ คณะวิศวกรรมศาสตร์ มหาวิทยาลัยสงขลานครินทร์ 
สถาบันพัฒนาเศรษฐกิจและเทคโนโลยีชุมชนแห่งเอเชีย มหาวิทยาลัยราชภัฏเชียงใหม่ และ มูลนิธิเอเชียพัฒนาเพื่อความยั่งยืน 
การอบรมดังกล่าวจัดขึนระหว่างวันที่ 27 - 31 ตุลาคม 2557 ซึ่งมี ผศ.พยอม รัตนมณี อาจารย์ภาควิชาวิศวกรรมโยธา 
เป็นผู้รับผิดชอบโครงการของ ม.อ. และมี พันเอกชาติวัฒน์  คงอุทัยสกุล ผู้อำนวยการโครงการกิจการพิเศษที่ 1 สำนักกิจการพิเศษที่ 1 
สำนักงานกิจการพิเศษ กรมราชองครักษ์ กล่าวรายงานโครงการ
</p>
<P>
การอบรมการส่งเสริมการใช้พลังงานทดแทนและการอนุรักษ์พลังงานจัดทำขึ้นโดยมีวัตถุประสงค์เพื่อให้บริการวิชาการโดยการฝึกอบรม 
ถ่ายทอดองค์ความรู้และเทคโนโลยีการผลิตพลังงานทดแทนสู่ชุมชนในจังหวัดชายแดนภาคใต้ โดยมีคณะวิศวกรรมศาสตร์ 
มหาวิทยาลัยสงขลานครินทร์ ได้ร่วมกันศึกษาเรียนรู้ และแก้ปัญหาด้านการขาดแคลนพลังงานร่วมกัน
โดยกรมราชองครักษ์ มีภารกิจหลักในการถวายความปลอดภัย ถวายพระเกียรติ และปฏิบัติตามพระราชประสงค์
โดยมีสำนักกิจการพิเศษ กรมราชองครักษ์ รับผิดชอบ ปฏิบัติการติดตามความก้าวหน้าและแก้ปัญหา
ข้อขัดข้องที่เกี่ยวข้องกับงานกิจการพิเศษตามพระราชกระแสหรือพระราชประสงค์ในการพัฒนาความเป็นอยู่ของประชาชน
เพื่อก่อให้เกิดคุณภาพชีวิตที่ดีทางด้านเศรษฐกิจและสังคมอย่างยั่งยืนบนพื้นฐานแห่งความพอเพียง ในการนี้ กรมราชองครักษ์ และ 
โครงการอันเนื่องมาจากพระราชดำริฯ จึงได้จัดการอบรมการส่งเสริมการใช้พลังงานทดแทน(เซลล์แสงอาทิตย์) และการอนุรักษ์พลังงานเชิงปฏิบัติการให้ 
แก่บุคลากรและเจ้าหน้าที่ของสำนักงานกิจการพิเศษกรมราชองครักษ์ และโครงการอันเนื่องมาจากพระราชดำริฯ ตลอดจนผู้ที่สนใจ 
เพื่อให้ผู้เข้ารับการฝึกอบรมได้รับองค์ความรู้ทางด้านการผลิตไฟฟ้าด้วยเซลล์แสงอาทิตย์  และเป็นแกนนำหลักในการขยายผลสู่ชุมชนภายนอก 
ตลอดจนเพื่อรองรับระบบผลิตไฟฟ้าด้วยเซลล์แสงอาทิตย์ที่จะเกิดขึ้นจำนวนมากในอนาคต  
โดยผู้ที่ผ่านการอบรมแล้วจะเป็นบุคลากรที่จะสามารถส่งเสริมการใช้งานการผลิตไฟฟ้าด้วยเซลล์แสงอาทิตย์และบำรุงรักษาระบบได้
</p>
</div>

</body>
</html>
